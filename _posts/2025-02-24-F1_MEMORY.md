---
layout: post
title: "赛车记"
date: 2025-02-24 10:00:00 +0800
categories: [游记, 新加坡]
tags: [游记, 新加坡]
---


滨海湾据星洲要冲，名胜荟萃，商舶辐辏，万国衣冠毕集于此。岁有世界一级赛车者择此竞逐，其众往来五洲，观者如潮，余亦往谒盛景。

初临赛场，但闻雷动八方。廿余铁骑列阵待发，其形低伏如豹，漆光流转似水。忽有号令骤起，群车迸射而出，霎时狂飙裂风，金戈之音贯耳。远观若银丸跳掷，近睹则残影纷纭，唯见尾翼明灭于日辉之下。

及至暮色四合，霓虹骤起。赛道蜿蜒游龙，拖曳流光与星辰争耀。尤记弯中有二车争先：一车欲借弯道超截，一车倏尔变线封堵，四轮擦地火星迸溅，众惊呼未落，已并驾掠出，但留焦痕烙于路上。场下观众，如痴如醉，或站或跳，忘乎所以，声浪震天，竟使海湾波涛黯然。

赛事终了，忽有流星火雨破空而至。赤练横空，青莲绽霄，紫雾弥天三刻不散。余立人潮中仰观之，但觉轰鸣未止，恍惚车影犹在。踏月而归，掌心汗渍犹新。


时二三年九月十七日