---
layout: post
title: "麦里芝游记"
date: 2024-10-24 10:00:00 +0800
categories: [游记]
tags: [游记, 新加坡]
---


麦氏水库，麦里芝蓄水池也，或称汤申蓄水池，历次修建者名也。居岛中，蓄水集流，实星洲命脉。余乘地铁往，凡一时许。

水库形狭多支，环湖木栈蜿蜒，移步换景，风光尤盛，然贪念不足，遂揽湖山，行三十里。

南洋长暑地，风光异于九州。自东岔入山，其路或土或石，常一脚入水，一脚绊根。林木虽盛，然日光可见，路上健跑者，赤身挥汗，自愧弗如远甚。

行五六里，渐离湖，同行者寥寥。植被密布，林如墙，木如阙，天日难见。余惴惴行数里，唯见群猿，视人无物。攀陡坡至山头，天光大亮，游踪稍密，皆为吊桥而来。

下山于湖西，循南岸小道返东。时正午，行人渐稀，心乐之。湖栈林径交错，汀上有鹭食鱼，湖面时窄时阔，行十余里方出，时已午后。

问往来者，知水库已逾百五，湖阳曾有日寇时神社，然未见踪迹，遂熄探幽之意，唯余天光湖影，心归矣。

行于二四年七月十三