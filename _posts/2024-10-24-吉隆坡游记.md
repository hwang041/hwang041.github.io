---
layout: post
title: "吉隆坡游记"
date: 2024-10-24 10:00:00 +0800
categories: [游记]
tags: [游记, 马来西亚]
---


余由星洲北上，过新山至隆市。

隆市，马国之都，南洋第二大城也，巫文意为泥泞交汇，华人音译为吉隆坡，建成约百五十年；初为英人督府，后为马国首邑，人口七百万，华巫各四成，信奉回、佛者居多。余驻足两日，遍览风土。

隆市繁华，建筑迥异，汇聚英治旧址，南岛风貌，回教特色，及华、印民俗。

英人治马百余年，今之独立广场与旧法院，其形制若星洲、港府，长楼相连，高塔冲天，回廊骑楼，华丽繁缛，另融回教圆顶于其中。南岛风貌，如马国史馆、书馆，其高挑如金字，檐飞如牛角，仿旧时高屋之形。巫人奉回教，故有国家回教堂，其顶似张伞，碧蓝如天，外有宣礼塔呈收伞状；张弛之间，其繁复处若锦绣针脚，细密无隙，其简略处如枯笔留白，雅致无增。至于华、印，民众不足巫人，故建筑皆小品，华人寺庙宗祠，无异九州；印教多神灵，皆雕于门楼，高数米，耸立于街市。

隆市二日之见闻，大异吾所想，或因前阅诸多皆自华人，未见全貌。然华人不过马国一支，巫人、印人亦各有所思。马国源自巫人，马来亚、巫来由皆为音译，马为国，巫为族。巫人视马国为己有，余皆客居，故政出巫，财出华。

余于马国书馆探访半日，归星洲后再览群书，始觉马华之艰。星洲华人多用英语，通华语者众，然类方言；马国则异，余闻尝有晓华语而不通英语者。寻其原，星洲无华校，而马国有华校故，其存续乃华人艰苦斗争之果。巫人不认华校统考，华生欲入国立大学，须以英文、巫文为试，多择私立或海外校。华小、华中亦尽皆私立，未得政府支持。然于逆境中，马华求学如故。余遍翻课本，经史子集，散文小说，皆与海内无异。

二日游历，颇见隆市风貌，繁华之余亦多艰辛。马国虽以巫人为主，然华、印各守其道，和而不同。马国华人，虽国异而族同，坚守华校，纵激流行舟，不改其志。此等坚韧，乃精魂所在，亦吾辈所当敬仰也。

时二四年五月二十八日



[新山吉隆坡游记](https://www.bilibili.com/video/BV1Qs421M7Ue/?spm_id_from=333.999.0.0)

<iframe src="//player.bilibili.com/player.html?bvid=BV1Qs421M7Ue&high_quality=1" scrolling="no" border="0" frameborder="no" framespacing="0" allowfullscreen="true" width="800" height="450"> </iframe>

