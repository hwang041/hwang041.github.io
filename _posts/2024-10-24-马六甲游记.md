---
layout: post
title: "马六甲游记"
date: 2024-10-24 10:00:00 +0800
categories: [游记, 马来西亚]
tags: [游记, 马来西亚]
---


马六甲，明满剌加也，别称甲州，英人时合星洲、槟城为三州府。甲州背靠马来半岛，隔马六甲海峡与苏门答腊岛相望，自古东西要冲。

海峡乃天下路口，东接南海，西连安达曼海，浩浩二千里，沟通印太。其间狭隘处，宽不过五六里，深不过二三十米，所过之船须循其宽窄而造。海峡虽仄，然二千里中，风平浪静，古今商船，不作它选。仰赖此峡，甲州因以兴，故国因以立。

半岛建制，自甲州始。拜里米苏拉者，肇始之君也，原为三佛齐王子，建文末入甲州，因俗简礼，服其民。永乐七年入朝，册为满剌加王。郑和七下西洋，五驻于此，设外府中转。立国百十年，葡人破之，后为荷人、英人据，至近代独立，合殖民四百余年。

然今日之甲州，止为小城也，人民六十万，余行其间，往来多为游人。马六甲河入海处，西有小山，乃殖民时古城，而今只余山上教堂残垣，与山下督府旧址，其余王宫、城门，多为后世仿建也；河东曾设外府官厂，宝船往来驻泊之所在，今时不过华人聚所。登山远眺，海天一空，然历代良港，无所寻尔。

三日，返星洲，始觉繁华。星洲甲州，实为一体，今日星洲，昔日甲州也。二百年来，时势易改，未能知今日星洲，明日何邪？


时二四年十月八号