---
layout: post
title: "陈文兴"
date: 2024-10-24 10:00:00 +0800
categories: [人物]
tags: [人物]
---

陈文兴，仁寿人，余三外祖也。少从军，五八年入藏，平叛遇伏，没于扎朗，至今六十余年矣。二外祖临终，唯念其弟坟无所寻。数年，余表姐往拉萨，寻之于烈士陵园。然其时也，荒塚萧瑟，蔓草萦纡，止二三闲人看守，已成牧野，遂返。后二年，复寻之，陵园既修，外有职员登记。翻册良久，于末页得见，遂知伏击事。前时，表姐过拉萨，因往观之，香火鼎盛矣。夫七尺之身易逝，马上功名难取，非后人之不懈，谁复记其英名？既有幸闻之，遂记于此，愿后人亦知之也。

时二四年十月二十一